
# ทำไมต้อง Go
Date: 2015/06/25


ภาษาใหม่ ๆ เดี๋ยวนี้ ทั้ง Rust, Swift, F#, Scala หรือภาษากลางเก่ากลางใหม่แบบ C#, Java 8, Python, Ruby, JavaScript มักจะมีกลิ่นอายของ Lisp/Scheme ติดมาด้วยเสมอเช่นการ ใช้ closure กับ map, foldl, foldr, filter เป็นต้น

เนื่องจากว่าเขียนได้ทั้งแนว Fortran และแนว Lisp เวลาคนเขียนภาษาใหม่ ๆ เช่น Python บางทีก็จะเถียงกัน (ผมเห็นจากใน blog ของคนอื่น) ว่าจะใช้ map filter reduce ทำไม อ่านยากจะแย่ จะเขียนสั้น ๆ ทำไม ต้องใช้ for-loop แทนสิ บางคนก็บอกว่า map filter reduce มันก็ดีอยู่แล้ว เขียน for-loop มันอ่านง่ายตรงไหน

ส่วนภาษา Go เป็นภาษาใหม่ที่เน้น imperative (แนว Fortran) ล้วน ๆ และออกแนว minimalism คำสั่งที่มีมาให้ก็เป็นไปแต่แบบพอเพียง บางอย่างที่เขาคิดว่าไม่จำเป็นเขาก็ไม่มีให้ ทำให้แน่นอนไม่มี map, fold, foldr, filter แถมมาให้ ถ้าอยากได้ก็ต้องทำเองในระดับ library

แน่นอนว่าในระดับ Library นี้ compiler เข้ามาช่วย optimize ให้ได้ยาก พอใช้ไปก็จะทำให้โปรแกรมช้าได้

ด้วย 2 เหตุนี้คือขัดวิถีโกและช้า ทำให้โอกาสที่ใคร ๆ จะเขียนแนว Lisp/Scheme ใน Go มีน้อย

ดังนั้นใครหรือทีมไหนที่ไม่ชอบเขียนโปรแกรมที่มีกลิ่นอายของ Lisp/Scheme ในยุคนี้ภาษา Go เหมาะอย่างยิ่ง

ป.ล. ถ้าเขียนคนเดียวผมใช้ map/filter/fold เยอะมาก ๆ แต่ถ้าเป็นกลุ่มก็แล้วแต่ทีมครับ